# В якості пролога ...

<p align="right">Здатність вчитися швидше, ніж ваші конкуренти, може бути єдиною сталою конкурентною перевагою</p>
<p align="right"><i>Леслі Партрідж</i><sup><a href="#fn_3" id="reffn_3">3</a></sup></p>

<p align="right">Власник бізнесу має любити свій бізнес так, як гарні батькі люблять свою дитину,  дбаючи про постійне підвищення його конкурентоспроможності та шансів на успіх як на локальному, так і на глобальному ринках</p>
<p align="right"><i>Автор</i></p>

### Готовність учитись та розвиватись як ключова передумова для успіху в інтернаціоналізації бізнесу

Інтернаціоналізація бізнесу, входження в європейський та глобальний діловий простір вимагає відкритого та гнучкого мислення для засвоєння нових знань, нових технологій, нової культури ведення бізнесу, занурення в міжнародне бізнес-середовище та постійної готовності до навчання. У цьому сенсі чи не найбільшим викликом для вітчизняного бізнесу є внутрішні бар'єри: низька гнучкість мислення, страх невідомого, надмірний консерватизм та недостатня віра у власні сили, брак чутливості до особливостей поведінки представників інших культур, конфесій.

Суто технічними передумовами для інтернаціоналізації є доступ до мережі Інтернет та знання іноземних мов – принаймні англійської мови. Інтернет несе в собі невичерпні можливості отримання оперативної маркетингової інформації, розбудови міжнародних контактів, у тому числі, через соціальні й професійні мережі. Найоперативніша ділова інформація, передові світові інформаційні сервіси й бази даних у більшості випадків доступні англійською мовою. Вміння працювати з новими інформаційними інструментами може поставити вас попереду ваших конкурентів. У поєднанні з доброзичливістю та відповідальністю це є добрим фундаментом для успіху в міжнародному бізнес-середовищі. 

### Чи можуть МСП успішно експортувати?

Побутує думка, що експортувати можуть лише великі компанії. Як наслідок, малі компанії задаються питанням: чи не замалий мій бізнес для експорту? Чи впораюсь я з цим? Чи це буде ефективно, з огляду на витрати й на розмір мого бізнесу? Водночас не є секретом, що ключовими виробничими цехами Італії та Німеччини є малі та середні підприємства. І ці підприємства експортують ДУЖЕ велику кількість товарів! Німецькі МСП, зокрема, уникають масових ринків, натомість домінують у вузьких нішах включно на європейському та світовому ринках. Німецькі компанії практично не є дешевими виробниками, але їхня виключна якість та продуктивність дозволяють їм встановлювати преміальні ціни і попри це нарощувати експорт!![^4] 

<div class="space">
<div class="task-wrap">
<span class="task">Ключові помилки МСП у експортному маркетингу на стадії початку експорту:<sup><a href="#fn_5" id="reffn_5">5</a></sup></span>
<div class="task-text">
<li>нездатність отримати кваліфіковані експортні консультації та скласти перший експортний маркетинговий план та міжнародну стратегію передо початком експортної діяльності</li>
<li>недостатня відданість топ-менеджменту для подолання початкових складностей та фінансових вимог експорту</li>
<li>недостатня пильність у відборі закордонних торгових представників або дистриб'юторів</li>
<li>пошук замовлень по всьому світу замість концентрації на одному географічному регіоні</li>
<li>нехтування експортом під час зростання внутрішнього ринку</li>
<li>небажання змінювати свій товар з метою адаптації до вимог або культурних особливостей інших країн</li>
<li>нездатність надати опис послуг, продажів та гарантії іноземними мовами</li>
<li>нездатність розглянути використання компанії по управлінню експортом у випадку, якщо компанія не може дозволити собі власний експортний підрозділ</li>
<li>нездатність ідентифікувати свою інтелектувальну власність і захистити свої інтелектуальні активи</li>
<li>нездатність розглянути угоду про ліцензування або створення спільного підприємства у випадку, коли компанія не бажає входити на іноземні ринки самостійно внаслідок обмежень експорту, недостатніх ресурсів або обмеженої товарної лінійки</li>
<li>нездатність надати готове післяпродажне обслуговування ддя товару</li>
</div>
</div>
</div>

Отже, у реальності існують інші фактори, що визначають, чи окремий бізнес буде успішним в експорті, чи ні, і розмір компанії не завжди є важливим.

Одним із найбільш вагомих факторів, що гальмують розвиток експортного потенціалу українських підприємств, є брак підприємницьких амбіцій, віри в себе та свої сили, інертність мислення й нездатність вийти з психологічної зони комфорту, докласти зусиль для глибокого вивчення іноземного ринку та його учасників. Це доводить, наприклад, досвід рівненської фірми Ескада М та багатьох інших українських МСП.

Успіх МСП в експорті повністю залежить від якості, постійної наявності якісної продукції для експорту в необхідній кількості, можливостей поставки продукції у визначений час, конкурентної ціни.

Він також залежить від того, наскільки інноваційним є продукт і наскільки орієнтованою на споживача є бізнес-модель, який пакет гарантійного та післягарантійного обслуговування може бути запропоновано. Експортна діяльність містить у собі ряд ризиків, але, насправді, ризики є частиною будь-якої підприємницької діяльності.<sup><a href="#fn_6" id="reffn_6">6</a></sup>  

Одним із важливих індикаторів експортного потенціалу вашої продукції є її успішні продажі всередині країни. Такий показник підходить для більшості традиційних і поширених товарів. Водночас, високий рівень розвитку споживчої свідомості на розвинених закордонних ринках може потребувати таких пропозицій, що не знаходять попиту в Україні (наприклад, високоякісна екологічна харчова продукція). Іншим виміром експортного потенціалу є наявність у вашого товару унікальних або важливих характеристик. І, звичайно ж, висока якість є супровідним показником успіху за кордоном.

Стратегічна орієнтація компанії на експорт дозволяє збільшити продажі й прибутки. Іншою вигодою є те, що МСП можуть отримати додаткову конкурентну перевагу над внутрішніми гравцями в результаті позитивного сприйняття їхнього продукту на закордонному ринку<sup><a href="#fn_7" id="reffn_7">7</a></sup>,  адже зовнішні ринки часто ставлять виробників у незвичні умови, змушуючи до підвищення ступеня гнучкості бізнесу, його динамізму та інновативності. Окрім того, експорт дозволяє знизити сезонні перепади попиту на продукцію, знизити фіксовані витрати виробництва, повністю реалізувати виробничий потенціал, отримати доступ до нових технологій, зміцнити міжнародну репутацію.<sup><a href="#fn_8" id="reffn_8">8</a></sup>

<blockquote id="fn_3">
<sup>3</sup>. Англ. <i>"The ability to learn faster than your competitors may be the only sustainable competitive advantage"</i> Adrian de Geus (1998), згідно до цитати у Lesley Partridge (1999) Creating Competitive Advantage with HRM<a href="#reffn_3" title="Jump back to footnote [3] in the text."> ↩</a>
</blockquote>
<blockquote id="fn_4">
<sup>4</sup>. Джерело за посиланням <a href="http://bit.ly/HowGermanyDoes">http://bit.ly/HowGermanyDoes</a> <a href="#reffn_4" title="Jump back to footnote [4] in the text."> ↩</a>
</blockquote>
<blockquote id="fn_5">
<sup>5</sup>. Джерело: "Setting up an Export Marketing Strategy", online course, International Trade Centre, May 2016<a href="#reffn_5" title="Jump back to footnote [5] in the text."> ↩</a>
</blockquote>
<blockquote id="fn_6">
<sup>6</sup>. "SME's Export Strategy - "Whether to Export or Not" <i>Small Businesses India, Business Advice,</i> збережено 8 чернвя 2014  р. <a href="https://bit.ly/SME_export_strategy">bit.ly/SME_export_strategy</a><a href="#reffn_6" title="Jump back to footnote [6] in the text."> ↩</a>
</blockquote>
<blockquote id="fn_7">
<sup>7</sup>. Там само.<a href="#reffn_7" title="Jump back to footnote [7] in the text."> ↩</a>
</blockquote>
<blockquote id="fn_8">
<sup>8</sup>. Джерело за посиланням <a href="https://www.austrade.gov.au/Australian/Export/Guide-to-exporting/Export-strategy">https://www.austrade.gov.au/Australian/Export/Guide-to-exporting/Export-strategy</a><a href="#reffn_8" title="Jump back to footnote [8] in the text."> ↩</a>
</blockquote>