# Як захистити інтелектуальну власність під час участі у виставках?

Глобалізація підвищила швидкість та витонченість шляхів крадіжки інтелектуальної власності. У сьогоднішніх умовах це може відбутися навіть у результаті простого фотографування вашої продукції і передачі фотографій до іншої сторони з метою налагодження нею виробництва в майбутньому. 

Для того, щоб попередити крадіжку інтелектуальної власності під час участі в торговому шоу, варто здійснити ряд кроків. У першу чергу, необхідно захистити своє право інтелектуальної власності – отримати патент або зареєструвати торгову марку в країні, де проходить виставка. Авторське право, зазвичай, захищається в усьому світі, тоді як патенти та торгові марки мають лише територіальний захист і захищають вас лише в конкретній країні, де вони були зареєстровані. Тому варто забезпечити захист як у країні, де ви виробили товар, так і в країні, до якої прямуєте на виставку. 

Перед приїздом на міжнародну виставку необхідно мати підтвердження авторських прав, патентів, торгових марок. У міжнародній практиці поступово зміцнюється тренд до надання послуг із захисту прав інтелектуальної власності та від копіювання товарів під час виставкових заходів. Наприклад, починаючи з 2006 року відомий організатор виставок Messe Frankfurt <a href="https://bit.ly/MesseFran">bit.ly/MesseFran</a> у Франкфурті проводить кампанії стосовно інформування учасників та відвідувачів про те, як вони можуть захистити свої права інтелектуальної власності на торгових виставках: як готуватися перед виставкою, що робити в разі виявлення порушень права інтелектуальної власності під час проведення виставки. Партнерами компаній в їхній діяльності є *Офіс Європейського Союзу з інтелектуальної власності* (*EUIPO*), що покриває питання захисту торгових марок та дизайну) <a href="https://bit.ly/EU_OHIM">bit.ly/EU_OHIM</a>,  німецьке бюро із захисту торгових марок та дизайну,  німецька митниця та інші. Таким чином, відвідувачі та всі зацікавлені особи можуть підійти до стенду компанії під час виставки й отримати необхідні консультації.

Детальніше про захист прав інтелектуальної власності та про інструменти, пов'язані з ним, можна прочитати в розділі *Захист прав інтелектуальної власності*. 