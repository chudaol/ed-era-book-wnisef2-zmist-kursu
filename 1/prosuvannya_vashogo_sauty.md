# Просування вашого сайту

Відкриття магазину ще не гарантує напливу споживачів. Якщо вам потрібен успішний сайт, ви не можете чекати, поки люди натраплять на нього. Потенційні споживачі мають отримати інформацію з інших джерел про те, хто ви такий і який у вас сайт (адреса). Для цього необхідно продумати план – послідовність кроків для «переведення» клієнтів з офлайну в онлайн і з онлайну – на сайт. Для просування сайту, навіть без грошових витрат, є ряд шляхів:
<ul type="disc">
<li>надішліть короткі історії про вашу компанію та веб-сайт до торгових видань у вашій галузі, які обслуговують ширшу промисловість або бізнес-сектор у країні вашого цільового ринку;</li>
<li>нанесіть ваше доменне ім'я на візитні картки, на шапки фірмового бланку, конверти, упаковку та рекламні матеріали різного типу;</li>
<li>запитайте іноземних відвідувачів, чи вони не заперечують отримувати нерегулярні рекламні оголошення, які по суті є електронними листами, що повідомляють про майбутні продажі або нові товари;</li>
<li>проаналізуйте можливість надсилання електронного листа з купоном на знижку на ваш товар/послугу людям, що відвідали або зареєструвались на вашому веб-сайті, але нічого не придбали.</li>
</ul>

Додайте до сайту стрічку новин, де буде інформація про вашу участь у виставках, новини товарів, новини партнерів, тематичні новини. Створіть облікові записи вашої компанії у головних соцмережах (*Twitter, LinkedIn, Facebook*). Налаштуйте автоматичне викладання новин сайту у *Twitter*, *Facebook* та *LinkedIn* (наприклад, за допомогою сервісу <a href="https://www.twitterfeed.com">https://www.twitterfeed.com</a>). Це має суттєво підвищити вашу Інтернет-присутність та помітність. Окрім того, якщо на сайт і в соцмережі, інформація буде надаватись мовою цільового ринку та з урахуванням культурних особливостей цільових груп клієнтів. Це однозначно підштовхне ваше експортне просування!

Присутність у соцмережах дозволяє збільшити кількість людей, що знають про ваш продукт, бренд і отримати зворотний зв'язок від споживачів, запускати «вірусні» маркетингові компанії та значно підвищувати власну Інтернет-присутність. Оскільки соцмережі зазвичай є добре оптимізованими для пошукових систем, це також додасть вам помітності в Інтернеті загалом. 

<div class="space">
<div class="eoz-wrap">
<span class="eoz">Корисні посилання</span>
<div class="eoz-text">
Успішний запуск веб-сайту потребує також його оптимізації для пошукових систем у цільовій країні. Для прикладу дивіться поради з оптимізації корпоративного сайту для німецього ринку за посиланням <a href="bit.ly/SEO_German_market">bit.ly/SEO_German_market</a> <br>
Британська компанія Kwintessential пропонує на своєму сайті посібник "Гід початківця по глобальній оптимізації до пошукової системи: використання SEO для міжнародного маркетингу веб-сайту" <a href="bit.ly/Global_SEO_optimisation">bit.ly/Global_SEO_optimisation</a> <br>
Для кращого розуміння того, що представляє собою побудова глобального сайту, ознайомтеся з інтерв'ю з головою компанії <i>Eriksen Translations</i> <a href="bit.ly/Web_Global_interview">bit.ly/Web_Global_interview</a>
</div>
</div>
</div>