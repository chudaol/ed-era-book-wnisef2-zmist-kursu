# Елементи планування ділової подорожі

Активне й широке використання компаніями сучасних інструментів комунікації включно з Інтернетом для міжнародного спілкування є виправданим для започаткування контакту з потенційними партнерами. Але в певний момент очна зустріч стає безальтернативною для цементування якісного ділового зв'язку й одним із головних факторів успіху в експорті. Більше того, варто регулярно відвідувати клієнтів, зважаючи, в т.ч., на клієнтські очікування щодо регулярності ваших візитів. Зрештою, до цінних клієнтів варто не просто приїжджати для проведення швидких зустрічей, а бути довший час, засвідчуючи важливість клієнта/країни для вас. Це може додатково пожвавити ваш бізнес із цим споживачем/ринком. 

<div class="space">
<div class="eoz-wrap">
<div class="eoz-text">
Головні особи вашої компанії мають регулярно подорожувати до кожного іноземного ринку для зустрічей з представниками, клієнтами та іншими сторонами, що впливають на успіх вашої компанії на відповідному ринку. У ході таких візитів керівники дізнаються більше про іноземний ринок. <br>
Наслідком ваших закордонних зустрічей стане повага іноземних споживачів, які гідно оцінять вашу увагу й зрозуміють важливість їхнього ринку для довготермінових планів вашої компанії. У результаті, такі візити допоможуть вам побудувати довготерміновий продуктивний зв'язок із закордонними клієнтами.
</div>
</div>
</div>

Ділові люди, що хочуть ефективно використати свою подорож, мають поцікавитись історією, культурою та традиціями країн, які вони планують відвідати. 

Про культурні аспекти ділової подорожі дивіться додатково розділ *"Культурні фактори"*.

Необхідно також, щоб вас можна було легко знайти. Окрім розвитку Інтернет-присутності, про що йшлося раніше, відвідування та виступи на міжнародних конференціях та інших ділових заходах є добрими кроками, щоб заявити про себе в міжнародному бізнесі. 

<div class="space">
<div class="eoz-wrap">
<span class="eoz">Корисні посилання</span>
<div class="eoz-text">
З метою зниження ризиків під час подорожі можна ознайомитися з публікаціями міжнародної страхової групи Ackerman щодо зниження ризиків для подорожуючих <a href="http://bit.ly/BTrip_risk">bit.ly/BTrip_risks</a> та терористичних ризиків <a href="http://bit.ly/Manage_terrorist_risks">bit.ly/Manage_terrorist_risks</a>.</sup>
</div>
</div>
</div>