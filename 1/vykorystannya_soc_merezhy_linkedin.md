<h1 id="використання-соцмереж-на-прикладі-мережі-linkedin16">Використання соцмереж на прикладі мережі LinkedIn<sup><a href="#fn_16" id="reffn_16">16</a></sup></h1>

LinkedIn є найбільшою у світі діловою соціальною мережею, що надає надзвичайно широкі можливості для власного професійного просування і просування своєї компанії, пошуку нових контактів, отримання відповідей на складні професійні питання, долучення до груп за діловими інтересами. 

Для ефективного використання мережі вам необхідно створити сторінку своєї компанії в <i>LinkedIn</i>, розбудувати зв'язки, привабити нові аудиторії, що стежитимуть за вашими новинами і набувати нових прихильників вашого бренду. 

Ваша присутність у мережі має підкріплюватися системною соціальною комунікацією для розбудови зв'язку з клієнтами та партнерами. Необхідно призначити окрему фахову людину – відповідального за соціальні медіа – для координації створення контенту для мережі та відстежування результативності. Особи, що відповідають за продукт та брендинг у вашій компанії можуть допомагати менеджеру із соцмедіа у створенні належного контенту.

Також необхідно розуміти, що робота з соціальними медіа має не лише маркетинговий компонент, але також і вимір пошуку та найму персоналу. З огляду на це, частина відповідальності/роботи зі змістовного наповнення соцмедіа може бути покладена й на підрозділ роботи з персоналом (*HR*). На початку необхідно визначити людей у вашому колективі, що мають необхідні навички створення контенту (відео, інфографіка тощо). Створіть календар із тематичними кампаніями і розкладами розміщення нових матеріалів, але не виключайте можливості додавання іншого контенту – у залежності від обставин. Розбийте тематики на cерії публікацій, які можна періодично розміщувати в соцмережі, щоб ваші підписники регулярно отримували тематичний контент. 

Сторінка вашої компанії у *LinkedIn* є важливим відображенням вашого бренду. Забезпечте якісне наповнення такої сторінки інформацією про компанію, її спеціалізацію, галузь, посилання на веб-сайт тощо. Використовуйте багату описову мову, що допоможе читачам зрозуміти ваше бачення, мету і цінність, яку ви пропонуєте.

Сторінки компанії у *LinkedIn* добре сконфігуровані для пошукових систем. Наприклад, *Google* показує перші 156 символів тексту з вашої сторінки прямо на пошуковій сторінці. Тому переконайтеся, що ця початкова частина тексту містить інформативні та багаті на ключові слова речення.

Користувачі *LinkedIn* шукають компанії за ключовими словами. Тому включіть в опис слова та фрази, що описують ваш бізнес, ваш досвід та галузеву спеціалізацію. 

*Скористайтеся можливостями створення демонстраційної сторінки для інформування про свої товари та послуги.* Компанії, які створюють сторінки, присвячені власним товарам та послугам (навіть окремим власним брендам і товарам під цими брендами), мають у середньому вдвічі більше підписників. Створюйте таку сторінку (сторінки), щоб показати те, що ви робите найкраще – і надайте вичерпні причини, щоб слідкувати за вами. Приклади найкращих демонстраційних сторінок можна переглянути за посиланням <a href="bit.ly/LinkedIn_showcase">bit.ly/LinkedIn_showcase</a>. 

**Ідіть далі, ніж товари.** Давайте відвідувачам посилання не лише на свої товари та послуги. Спрямовуйте їх на ваші корисні документи та проспекти, приклади роботи або надавайте практичні поради. 

**Розкажіть історію через відео.** Якщо ваша компанія має канал *YouTube*, включіть демонстраційні ролики продукту або відео з відгуками споживачів, що дають переконливі історії про цінність, яку ви пропонуєте. 

**Приваблюйте підписників.** Після того, як ви створили присутність в *LinkedIn*, ви можете почати розбудовувати зв'язок через приваблювання відвідувачів на вашу сторінку. 

**Залучайте своїх колег.** Імовірність того, що ваші співробітники стежитумуть за вашою сторінкою, є на 70% вищою за інших відвідувачів. Заохочуйте їх додавати посилання на сторінку вашої компанії до своїх електронних підписів.

**Оголосіть про свою сторінку клієнтам та партнерам.** Коли вашу сторінку створено, перенаправляйте трафік з неї на цікаві дописи на блозі або на оголошення про розсилку електронних вісників.

**Додайте до свого веб-сайту кнопку "Підписатися" (*Follow*).** Ваша веб-команда може отримати код для такої кнопки з ресурсу developer.linkedin.com. Це легко дозволить користувачам *LinkedIn* стежити за вами.

**Долучайтеся до дискусій на LinkedIn Groups.** На LinkedIn є понад 1 мільйон груп, члени яких часто взаємодіють із компаніями, отже приєднуватися до дискусій має сенс. Участь у дискусіях є дуже ефективним шляхом залучення нових підписників з цільових аудиторій. 

**Знайдіть корисні для себе групи.** Зосередьтеся на цільових групах, що є дотичними до галузей або клієнтів, яких ви обслуговуєте. Використовуйте пошуковий рядок LinkedIn для пошуку груп за ключовим словом.

<div class="space">
<div class="eoz-wrap">
<span class="eoz">Порада:</span>
<div class="eoz-text">
коли ви приєднуєтеся до нової групи, звертайте увагу не лише на її назву, але й на інтенсивність дискусій у ній, на кількість членів і на те, наскільки теми дискусій відповідають заявленій темі групи.
</div>
</div>
</div>

**Будьте помітними в групах.** Приймайте участь у популярних дискусіях груп або ініціюйте дискусії зі свого боку. Мірою того, як люди вподобуватимуть та відповідатимуть на ваші коментарі, ви матимете можливість стати "Впливовою особою" (Top Influencer) у групі. Коли це доцільно, посилайтеся у дискусіях на сторінку своєї компанії, щоб допомогти зацікавленим членам зібрати більше інформації.

**Будьте провідником.** Коли ви дописуєте у групах, намагайтеся допомогти членам групи розв'язувати їхні проблеми і ділиться корисною інформацією з ними. 

**Залучайте підписників.** Найкращий зв'язок має основою якісні комунікації. Вашим інструментом для започаткування таких розмов є нові дописи (*Company Updates*). Кожен допис має передавати частинку цінності вашого бренду. Але пам'ятайте, що користувачі мережі бажають отримувати якісний контент, що надихає, а не рекламу вашої компанії!

Пропонуючи корисний та захопливий контент, ви сприятимете залученню до взаємодії ширшої аудиторії і допомагатимете швидшому поширенню ваших дописів. Отже, які вимоги висуваються до вдалого допису (*Status Update*)?

**Допомагайте й будьте дружнім, а не зосередженим на продажах.** Не викладайте дописів, що мають явно рекламний зміст. Якщо ви іноді викладаєте новини про компанію або продукт, переконайтеся, що вони несуть користь вашим підписникам.

**Робіть дописи принаймні раз на день.** Систематичні дописи заохочують залучення до дискусій та сприяють близькості.

**Думайте про час, коли будуть викладатися ваші дописи.** Нові дописи зранку зазвичай сприяють найбільшому залученню. Наступний пік зростання частоти переглядів – після закінчення робочого дня. Поекспериментуйте, щоб побачити, що працює краще для вашої компанії.

**Посилайтеся на якісний та цінний контент.** Дописи компаній, що містять посилання, можуть мати до 45% більше залучення підписників, ніж дописи без посилань. Але пам'ятайте, що посилання мають супроводжуватися переконливими формулюваннями, що надихатимуть читачів переходити за ними.

<blockquote id="fn_16">
<sup>16</sup>. Джерело матеріалу за посиланням <a href="bit.ly/LinkedIn_followers">bit.ly/LinkedIn_followers</a> <a href="#reffn_16" title="Jump back to footnote [16] in the text."> ↩</a>
</blockquote>