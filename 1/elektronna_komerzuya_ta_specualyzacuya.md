# Електронна комерція та спеціалізація сайтів

Електронна комерція впливає на маркетинг, виробництво та споживання. Інформація, яку збирають від споживачів через Інтернет-магазини, може використовуватись для внесення змін і вдосконалення бізнес-моделі (товар, логістика, сервіс тощо), для прогнозування попиту й підготовки бізнес-стратегій. Споживачі не лише платять онлайн за товари та послуги, але також шукають інформацію про товари, проводять переговори з продавцями і розкривають свої преференції через характер зроблених покупок.

<div class="space">
<div class="eoz-wrap">
<div class="eoz-text">
Важливість, яку надають корпоративним комунікаціям, набуває зростаючої ваги. Тому кожна компанія, що має намір здійснити яку-небудь ініціативу національного чи міжнаціонального просування повинна мати інструменти добре придатні для того, щоб зробити добре помітним і позиціонованим її конкретний товар. Стратегія веб-маркетингу для компанії, яка планує входити на один чи кілька зовнішніх ринків, має включати:
<li>Інформацію щодо характеристик корпоративного Інтернет-сайту для зовнішніх цільових ринків (тексти, фото і відео, мовна локалізація, захист бренду, конструкція посилань, респонсівний сайт, геолокалізований маркетинг і загальні дії з оптимізації для пошукових систем (SEO) і маркетингу для пошукових систем (SEM)), а також порядок використання соціальних мереж</li>
<li>аналіз веб-інструментів, що вже були використані компанією та подальші напрямки стратегії</li>
Джерело: <a href="http://www.trevisoglocal.it/costruire-la-brand-identity/">http://www.trevisoglocal.it/costruire-la-brand-identity/</a>
</div>
</div>
</div>

Також варто отримати консультацію юриста-міжнародника, банкіра та бухгалтера щодо започаткування віртуального імпортно/експортного бізнесу та утримання його в найкращій можливій правовій та фінансовій позиції.

Електронна комерція багато обіцяє компаніям, що зацікавлені у використанні Інтернету як ще одного інструменту для експорту. Але потрібно усвідомлювати кроки, які зроблять вашу компанію спроможною до «електронного експорту». Багато компаній мають веб-сайт, що виконує одну або більше маркетингових функцій згідно з їхньою бізнес-спеціалізацією. Такі сайти відповідають принаймні одній з наступних характеристик:

<b>Сайт трансакцій.</b> Сайт трансакцій може бути електронною вітриною або бізнес-каталогом для фізичного роздрібного продавця, або це може бути «виставкова зала» для виробника, що бажає, продавати напряму. Сайти трансакцій проводять повні «з кінця в кінець» трансакції через веб-сайт, дозволяючи споживачам шукати, замовляти та сплачувати за товари онлайн, також дозволяючи їм зв'язуватися з компанією з приводу післяпродажного обслуговування. Найбільш просунуті сайти додатково підвищують ефективність через інтеграцію процесу трансакцій із системами бек-офісу такими, як бухоблік, запаси, сервіс та продажі;

<b>Сайт доставки інформації.</b> Цей тип сайту генерує продажі через стимулювання корпоративної обізнаності радше, ніж через полегшення онлайнових трансакцій. Його функція є подібною до брошури, що надає інформацію про товар або послугу й контактну інформацію про те, як здійснювати покупку. Через те, що такий сайт часто є статичним і не вимагає систем програмного забезпечення для онлайн трансакцій, він виходить дешевшим для розробки та підтримки, ніж трансакційний сайт. Сайт доставки інформації є ідеальним для компаній, що продають свої товари та послуги, які не можуть бути надані онлайн або товари, що не можуть продаватися онлайн. Модифікована версія цього типу сайту дозволяє покупцю купувати онлайн для отримання найкращої ціни від покупців-конкурентів, що продають ідентичний товар, наприклад, авторизовані виробники машин. Інформація про доступні опції для окремих моделей дозволяє покупцю візуалізувати конфігурацію та отримати прогнозовану ціну за пристрій.

**Електронний ринок.** Ці сайти створюють ринок, оскільки вони зводять покупців та продавців разом для полегшення трансакції. Участь у такому форматі часто слугує ефективним шляхом знаходження споживачів без витрат на побудову окремого веб-сайту для трансакцій. Типи брокерських послуг на таких майданчиках включають аукціони, віртуальні супермаркети та послуги з пошуку збігу в попиті та пропозиції. Детальніше про цю категорію веб-сайтів дивіться у розділі  *"Робота з платформами електронної торгівлі"*.