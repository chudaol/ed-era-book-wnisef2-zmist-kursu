# Довіра та безпека

Успішні онлайн-продажі вимагають встановлення довіри між продавцем та покупцем, адже коли споживачі говорять про причини відмови від замовлень в Інтернеті, вони часто посилаються на міркування безпеки. У порівнянні з іншими формами купівлі, Інтернет є безпечним у  тій мірі, якою онлайн-покупець і продавець вживають належних застережних заходів. Подумайте, що ви можете зробити для підвищення такої довіри? Опублікуйте декларацію про безпеку, щоб запевнити споживачів у низьких ризиках під час роботи з вами. Іноді компанії розміщують на веб-сторінці так звані <i>security badges</i> – значки безпеки відомих платформ безпечних платежів та захисту. Іншими варіантами є розміщення відгуків авторитетних осіб або компаній, інформація про перемоги у конкурсах, згадки у пресі і, за можливості, – з посиланнями на першоджерела.