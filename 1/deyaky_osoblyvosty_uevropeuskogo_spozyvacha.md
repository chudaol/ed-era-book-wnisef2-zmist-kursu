<h1 id="деякі-особливості-європейського-споживача26">Деякі особливості європейського споживача<sup><a href="#fn_26" id="reffn_26">26</a></sup></h1>

Ризик діяльності на європейському ринку залежить значною мірою від товару або послуги, що пропонується європейським споживачам. Споживач ЄС має багато особливостей, але загальні очікування полягають у сферах обслуговування, ціноутворення, якості та конкуренції. Багато хто описує Європу, як ринок, що високо цінує швидкість постачання та надійність, технічну підтримку, адаптовані під клієнта товари та післяпродажне обслуговування. Європейці очікують, що товари будуть слугувати довго, й серйозно ставляться до обіцянок виробника. Якщо поняття «гарантії», наприклад у США, означає, що коли товар вийде з ладу, то він буде одразу ж відремонтований, то в Європі під гарантією розуміють практично марку якості, яка гарантує, що товар буде надійно працювати.

<blockquote id="fn_26">
<sup>26</sup>. Адаптований текст на базі <a href="http://bit.ly/business_culture">bit.ly/business_culture</a> <a href="#reffn_26" title="Jump back to footnote [26] in the text."> ↩</a>
</blockquote>
