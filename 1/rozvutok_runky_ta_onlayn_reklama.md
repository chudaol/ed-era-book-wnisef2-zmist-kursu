# Розвиток ринку та онлайн реклама

*Цілеспрямована діяльність із продажів в Інтернеті потребує відповідних системних зусиль з* (міжнародного) маркетингу та реклами, *проведення маркетингових компаній з використанням соціальних медіа* серед цільових сегментів партнерів/споживачів. У свою чергу, це вимагає складання маркетингового плану, що має відповідати на питання щодо цілей компанії (вимірювані показники), прийнятних витрат на кампанію, визначення відповідальних осіб та кількості часу, що буде витрачатися на цю діяльність. 

Розгляньте й оцініть переваги онлайн-реклами як компонента вашої корпоративної стратегії зростання. Рекламні повідомлення часто з'являються на порталах або на інших веб-сайтах, що притягають відвідувачів своїм змістом (наприклад, новини та інформація) і пропонованими послугами (електронна пошта, чат, форуми). Ви можете пробувати рекламу на пошукових системах, що притягають великі обсяги трафіку або переслідують спеціалізовану демографічну групу. Деякі портали продають зручне позиціонування гіперпосилань або рекламу, прив'язану до окремих пошукових термінів у користувацькому запиті. Компанії можуть також розглядати використання рекламної мережі, що прив'язує рекламу до низки сайтів, таким чином надаючи змогу створювати великі маркетингові компанії. Прямі розсилання електронних листів є також недорогим та ефективним методом інформування тисяч потенційних споживачів. 

*Розгляньте можливості поширення якісного відеоролика* про вашу компанію та продукт у соцмережах – перегляд ролика може спонукати до дій – наприклад, до відвідування вашого сайту й замовлення продукту. Зробіть ролик розважальним, змістовним і коротким. У відео зосередьтесь на цінності, яку ваш продукт буде нести для споживача, а не просто на тому, що треба щось продати. Зробіть поширення ролика частиною своєї спланованої маркетингової онлайн стратегії.