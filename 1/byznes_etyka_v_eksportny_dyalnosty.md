# Бізнес-етика в експортній діяльності

<blockquote>
<p>Кодекс поведінки може стати відмінною «бізнес- карткою», яку використовуватиме ваша компанія, щоб представляти себе потенційним іноземним покупцям, багато з яких дотримуються своїх власних кодексів поведінки. Відповідність між вашим кодексом та їхнім допоможе гарантувати надійний зв'язок між двома компаніями.<sup><a href="#fn_25" id="reffn_25">25</a></sup></p>
</blockquote>

Компанія має вибудовуватися таким чином, щоб у співробітників не виникало моральних дилем – конфліктів між їхніми особистісними цінностями і компромісами під час роботи. Це стає можливим тоді, коли етика є частиною бізнес-стратегії, коли компанія свідомо запроваджує етичні стандарти та етичний кодекс для діяльності на глобальному ринку.  

<div class="space">
<div class="eoz-wrap">
<span class="eoz">Корисні посилання</span>
<div class="eoz-text">
Для подальшого заглиблення в тему бізнес-етики можна ознайомитися з публікаціями <i>International Business Ethics Institute (Міжнародного інституту бізнес-етики)</i> <a href="http://bit.ly/IBE_publications">bit.ly/IBE_publications</a> <br>
Ознайомитися з варіантом структури та змісту корпоративного етичного кодексу можна тут <a href="http://bit.ly/Corporate_Ethics_Code_structure">bit.ly/Corporate_Ethics_Code_structure</a> <br>
Гід зі створення корпоративного етичного кодексу <a href="http://bit.ly/Create_ethics_code">bit.ly/Create_ethics_code</a> <br>
Шаблон корпоративного етичного кодексу <a href="http://bit.ly/Ethics_code_template">bit.ly/Ethics_code_template</a> <br>
Шаблон кодексу етики та ділової поведінки <a href="http://bit.ly/Ethics_code_template_2">bit.ly/Ethics_code_template_2</a> <br>
Зразок Кодексу корпоративної етики (Citibank Україна) <a href="http://bit.ly/Citi_Ukraine_code">bit.ly/Citi_Ukraine_code</a>
</div>
</div>
</div>

В умовах, коли бренд "українська компанія" ще не має належного міжнародного визнання, запровадження дієвого корпоративного етичного кодексу може слугувати додатковим аргументом для переконання вашого потенційного іноземного бізнес-партнера в доцільності ведення бізнесу з вами. 

Це може бути тим більш дієвим, якщо ви демонструватимете, що пред'являєте однаково високі етичні вимоги як до ваших постачальників, так і до покупців вашого товару. Розгляньте можливість включення до тексту контракту норми, що посилається на етичні практики.

<div class="space">
<div class="eoz-wrap">
<div class="eoz-text">
Стаття 62 Закону України "Про запобігання корупції" <a href="http://bit.ly/Corruption_prevention_law">bit.ly/Corruption_prevention_law</a> встановлює вимоги до антикорупційної програми юридичної особи і визначає таку програму, як "комплекс правил, стандартів і процедур із виявлення, протидії та запобігання корупції в діяльності юридичної особи". Орієнтовний зміст антикорупційної програми зазначено в Статті 63. Закон визначає коло підприємств, що повинні мати таку програму в обов'язковому порядку – головно державні підприємства й учасники тендерів державних закупівель. <br>
Однак навіть якщо ви не потрапляєте до цього кола, на певній стадії розвитку вашого бізнесу варто подумати про запровадження такого документа, оскільки інформація про наявність антикорупційної програми може слугувати додатковим сигналом для західного партнера про те, що з вами варто мати справу. <br>
Ви можете задекларувати (в т.ч., на вашому сайті), що визначені положення вашої антикорупційної програми в обов'язковому порядку включаються до договорів, які ви укладаєте з іншими юридичними особами. Наприклад, така інформація може міститися в окремому розділі сайту під назвою "Запобігання корупції". У цьому розділі можна зазначити: "На виконання Закону України 'Про запобігання корупції' в нашій компанії запроваджено антикорупційну програму. З текстом Програми можна ознайомитися нижче...". <br>
Враховуючи поширене сприйняття України за кордоном як висококорупційного середовища, подібний крок може вигідно виділити вас.
</div>
</div>
</div>

<div class="space">
<div class="eoz-wrap">
<span class="eoz">Корисне посилання</span>
<div class="eoz-text">
Документ "CMS Guide to Anti-Bribery and Corruption Laws" <a href="http://bit.ly/Guide_Anti_Corruption">bit.ly/Guide_Anti_Corruption</a> містить огляд антикорупційного законодавства у 26 країнах включно з Україною та іншими європейськими країнами.
</div>
</div>
</div>

<blockquote id="fn_25">
<sup>25</sup>. Цитата, джерело: <i>Export Marketing Planner: A MANUAL ON HOW TO ENTER EUROPEAN MARKETS</i> <a href="http://bit.ly/ExpMarkPlan">bit.ly/ExpMarkPlan</a> <a href="#reffn_25" title="Jump back to footnote [25] in the text."> ↩</a>
</blockquote>