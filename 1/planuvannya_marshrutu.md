# Планування маршруту

Туристичні агенції можуть швидко та ефективно організовувати транспортування та резервування готелю. Вони також можуть допомогти спланувати маршрут, отримати найкращі розцінки за подорож, пояснити, які країни вимагають візи, дати пораду стосовно цін на готелі та їхнє розташування й надати інші корисні послуги. Оскільки готелі, авіалінії та інші перевізники платять туристичним агенціям певний збір, така допомога та поради можуть бути безкоштовними.

Добре спланований маршрут надає змогу найкращим чином використати ваш час за кордоном. Водночас, попри дорожнечу подорожей і вартість вашого часу, перевантажений розклад може бути контрпродуктивним. Дві або три чітко визначені зустрічі, підтверджені заздалегідь і зручно вписані в робочий розклад є більш продуктивними та приємними, ніж перевантажений розклад, що змушує вас стрибати з однієї зустрічі на іншу перед тим, як ви справді дійдете згоди про укладання угоди. Коли ви плануєте подорож, необхідно врахувати таке: 
<ul type="disc">
<li>плани подорожі мають відображати цілі та пріоритети вашої компанії;</li>
<li>ви маєте отримати імена можливих контактів, домовитись про зустрічі та перевірити розклади транспортування перед тим, як подорож починається. Найбільш важливі зустрічі мають підтверджуватись перед вашим від'їздом;</li>
<li>ви маєте отримати імена можливих контактів, домовитись про зустрічі та перевірити розклади транспортування перед тим, як подорож починається. Найбільш важливі зустрічі мають підтверджуватись перед вашим від'їздом;</li>
<li>необхідно перевірити, якими є робочі дні та години роботи в країнах, які ви відвідуєте;</li>
<li>користайтесь також дорожніми порадами для поїздок у країни своїх ділових подорожей.</li>
</ul>