# Думки та поради щодо покращення ділової культури українського бізнесу

Українські компанії часто є занадто «вертикальними» - у співробітників мало автономії в ухваленні рішень у рамках їхньої компетенції. Це спричиняє потребу постійно уточнювати в керівника, чи можна зробити те чи те. Такий підхід до ведення бізнесу  ускладнює стосунки з європейськими партнерами, які звикли, що кожен представник компанії має достатню автономію у виконанні своїх функцій. У європейських компніях зазвичай немає "особи, що приймає рішення". Там є процедури й логіка роботи, на основі яких приймаються рішення.  

Далеко не всі українські компанії мають звичку працювати в рамках правового поля. Це може шокувати західного партнера й серйозно знизити ваші шанси на успішну співпрацю в майбутньому. Підприємець, що одразу пропонує сумнівні, з точки зору закону, кроки, виглядає щонайменше несерйозно. Вашим стосункам зашкодять навіть натяки чи жарти з приводу можливих порушень законодавства.

Існує нагальна потреба переходити від філософії "Я продаю те, що я виробляю" до філософії "Я продаю те, що потрібно ринку".<sup><a href="#fn_32" id="reffn_32">32</a></sup>

Велика кількість українських бізнесменів ще не володіє іноземною (англійською) мовою. Між тим цей атрибут є надзвичайно важливим для ефективної міжнародної співпраці.

Треба вміти зацікавити європейського партнера. Для цього недостатньо сказати, що у вас є людський чи інший ресурс. Пам'ятайте, що в західних бізнесменів, як правило, є великий вибір, з якими країнами та компаніями співпрацювати. На сьогоднішній день український ринок не надто привабливий через низьку купівельну спроможність споживачів та значні ризики. Тому ви маєте ретельно готуватись до зустрічей!

Під час вашого знайомства з іноземним партнером ви представляєте себе в трьох іпостасях: як особистість, як представник своєї компанії і як представник своєї країни. У кожній із цих трьох ролей важливо почуватися впевнено. 

<table>
  <tr>
    <td width="40%">Я:</td>
    <td width="60%">Впевнена і позитивна особистість</td>
  </tr>
  <tr>
    <td width="40%" style="vertical-align:top !important;">
    Моя компанія: 
    </td>
    <td width="60%" style="vertical-align:top !important;">
    За моєю спиною надійна і сумлінна команда, здатна вчасно і в повному обсязі виконувати узяті зобов'язання
	</td>
  </tr>
  <tr>
    <td width="40%" style="vertical-align:top !important;">
Моя країна:
    </td>
    <td width="60%" style="vertical-align:top !important;">
Україна - моя країна, якої я не соромлюсь і частиною якої я є. Я поважаю свою країну і себе в ній, і я є частиною великої групи людей, що працюють на її розвиток!
	</td>
  </tr>
</table>

Якщо ви зможете досягти цього, з вами захочуть мати справу: будьте підготовленим, впевненим у собі, доброзичливим і позитивним. Для цього ретельно готуйтеся до кожної важливої зустрічі.

Набуття необхідних ділових якостей та їх постійне культивування відображається як на вашому бізнесі, так і на тих людях, яких ви берете в команду, а також на тому, наскільки цікаво буде спілкуватися з вами іноземним партнерам. У цьому контексті бренд також формується, як похідне від вашої особистості, унікальності, яку ви вкладаєте в компанію. Будьте гідною особистістю, гідним бізнесменом, громадянином, і тоді все буде добре.

Важливість підтримки належного внутрішнього стану
<p align="center"><img class="image" src="14.png"/></p>
<p align="center">Джерело картинки: <a href="http://www.personal.psu.edu/afr3/blogs/siowfa12/090813142131-large.jpg">http://www.personal.psu.edu/afr3/blogs/siowfa12/090813142131-large.jpg</a> </p>

<div class="space">
<div class="eoz-wrap">
<div class="eoz-text">
<p align="center"><b>Нездатність відвантажити товар, як було домовлено за умовами та термінами</b></p>
Один з українських фермерів-виробників меду уклав контракт на постачання своєї продукції закупівельнику з ЄС. Умовами контракту було передбачено, що товар експортуватиметься щомісяця протягом 10 місяців із розрахнуку – 1 вантажівка меду на місяць. Контракт було укладено в жовтні 2014 року з першою поставкою продукції в середині січня 2015 року. На початку березня іноземний партнер зателефонував українському підприємцю і спитав про причину відсутності вантажу (жодного постачання). На це український фермер відповів, що згодом до нього прийшли інші закупівельники і запропонували ціну на 5% вищу за контрактну. У результаті, увесь наявний товар він продав їм. Він також додав, що не варто хвилюватись, бо влітку 2015 року в нього буде вдосталь цього товару і він зможе покрити всі обіцяні поставки.
</div>
</div>
</div>

Подібне ставлення до виконання контрактних зобов'язань, на жаль, є непоодиноким і свідчить про серйозні розбіжності в підходах до ведення бізнесу в Україні та в ЄС. Західні партнери часто зацікавлені в розбудові довготермінових стабільних зв'язків, у яких вони ретельно планують обсяги завантаження своїх виробничих та збутових потужностей. Вони мають значно довший горизонт бізнес-планування в ЄС, ніж в Україні.

У цьому випадку надмірне зосередження на цьогочасних прибутках лише «виведе вас із гри» зі стратегічними міжнародними гравцями. Окрім того, велика кількість подібних випадків має результатом те, що західні підприємці в принципі відмовляються вести бізнес з Україною, оскільки вважають ризики подібної співпраці невиправданими. Зрештою, йдеться як про серйозний брак навичок в українському бізнесі для виконання контрактних зобов'язань, так і про невміння вести належну комунікацію із закордонним партнером та завчасно попереджати його про можливі зміни в розкладі та планах свого бізнесу. Перші відправки в цьому сенсі є критично важливими для формування вашої ділової репутації!

Кіекць кінцем ситуації, подібні до випадку з медом, очевидно засвідчують і відсутність звички аналізувати цінові тенденції на ринку. 

Серед інших проблем вітчизняних підприємств можна назвати:
<ul type="disc">
<li>брак якості;</li>
<li>хибне уявлення про ціну;</li>
<li>прагнення потрапити з товарами низької якості на ринок високоякісних товарів;</li>
<li>переведення уваги на експорт лише тоді, коли "вода стоїть під носом" – тобто, коли експорт уже нічого не зможе змінити, адже перед експортними продажами на ринок необхідно спочатку в нього інвестувати, і для цього потрібен певний інвестиційний капітал;</li>
<li>низька кваліфікація персоналу, зокрема комунікаційні навики та звички, відповідальних за розробку та реалізацію експортних планів;</li>
<li>небажання планомірно інвестувати в розвиток експортного потенціалу компанії;</li>
<li>небажання вивчати і глибоко розуміти потреби іноземних ринків і потенційних клієнтів (це зумовлює потребу у внесенні суттєвих змін до концепції товару або послуги на експорт);  </li>
<li>несистемний підхід до експорту, наприклад співпраця лише з одним – першим-ліпшим іноземним партнером.</li>
</ul>

<div class="space">
<div class="eoz-wrap">
<div class="eoz-text">
Європейські торговельні мережі не дуже зацікавлені в роботі з ситуативними постачальниками, навіть якщо їхні умови вигідні для них. Набагато більше цінується можливість довгострокового співробітництва, яке українські компанії далеко не завжди готові забезпечити.<sup><a href="#fn_33" id="reffn_33">33</a></sup>
</div>
</div>
</div>

<div class="space">
<div class="eoz-wrap">
<span class="eoz">Корисні посилання</span>
<div class="eoz-text">
Англомовний ресурс <a href="businessculture.org">businessculture.org</a> пропонує безкоштовні тренінги з питань міжнародної ділової культури та ділового етикету. На ресурсі містяться як матеріали за окремими країнами, так і загальні статті. Зміст сайту розроблено з метою допомоги МСП. Окрім того, ресурс має власну сторінку у <i>Facebook</i>, а також обліковий запис у <i>Twitter</i>, де викладаються корисні посилання.<br>
Англомовний сайт <a href="www.cyborlink.com">www.cyborlink.com</a> містить добре категоризовану та лаконічну інформацію про культурні особливості та окремі аспекти ведення бізнесу в різних країнах. <br>
Веб сторінки про європейські культурні відмінності в бізнесі <a href="bit.ly/Eur_cult_diff">bit.ly/Eur_cult_diff</a> та бізнес-етикет в Європі <a href="bit.ly/Eur_busin_ethic">bit.ly/Eur_busin_ethic</a> нададуть вам додаткову інформацію про культурні відмінності в діловій культурі європейських країн.
</div>
</div>
</div>

<blockquote id="fn_32">
<sup>32</sup>. Дякую Інні Сосновській з ТОВ «Консалтингова група "СТРАТЕДЖИК"» <a href="strategic-ua.com">strategic-ua.com</a> за це цінне спостереження <a href="#reffn_32" title="Jump back to footnote [32] in the text."> ↩</a>
</blockquote>
<blockquote id="fn_33">
<sup>33</sup>. Цитата Ігоря Бураковського, Голови правління Інституту економічних досліджень та політичних консультацій, джерело за посиланням <a href="bit.ly/UA_exports_to_EU_fall">bit.ly/UA_exports_to_EU_fall</a> <a href="#reffn_33" title="Jump back to footnote [33] in the text."> ↩</a>
</blockquote>