# Додаткові інструменти

Важливим *додатковим інструментом комунікації є корпоративний блог*, який може розміщуватися на окремій платформі або бути інтегрованим до структури корпоративного сайту. Якісний блог може притягати ваші цільові аудиторії – за умови, що відвідувачі будуть регулярно отримувати з нього цінну інформацію. Блог також дасть можливість поділитися з відвідувачами часткою своєї корпоративної та індивідувальної особистості. Вигодами від додавання блогу до вашого сайту є те, що він надає більше "життя" вашому ресурсу; збільшує трафік; дозволяє відвідувачам коментувати (додатковий шлях для залучення й нарощування клієнтської бази); дозволяє вам слухати та долучатися до розмов; збільшує ваш пошуковий рейтинг.

Налагодьте *періодичні електронні публікації інформаційного бюлетеня* для розсилки відвідувачам, що залишають свою електронну адресу під час відвідування сайту. Створіть на сайті невеличку зону підписки на бюлетень. Подібним чином можна поширювати інформацію про розсилку електронних бюлетенів у рамках презентацій вашої компанії або ж визначати осіб, яким буде надходити бюлетень, самостійно. Коло осіб, що мають бути цільовою аудиторією вашого бюлетеня, включає: потенційних клієнтів, існуючих клієнтів, постачальників, працівників, колег та незалежних контракторів. Розсилка бюлетеня дає великі можливості додаткової взаємодії з усіма вашими партнерами: ви можете звертатися за допомогою в розробці нового продукту, запитувати думку про участь компанії в публічних заходах. Подібне залучення партнерів позитивно впливатиме на ваші зв'язки. 
