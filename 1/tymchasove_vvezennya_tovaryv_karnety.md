# Тимчасове ввезення товарів - карнети

Якщо ви плануєте везти з собою в закордонну подорож зразки товару для демонстрації, то, окрім усіх необхідних особистих документів для закордонної подорожі, може знадобитись ATA карнет. Карнет АТА є стандартизованим міжнародним митним документом, що використовується для безмитного тимчасового ввезення певних товарів. Скорочення АТА узято від французьких слів  *admission temporaire* – тимчасове ввезення. Країни, що є підписантами конвенції АТА, вимагають карнет. Згідно з Конвенцією, ділові та професійні подорожні можуть тимчасово ввозити комерційні зразки; інструменти торгівлі; рекламні матеріали; кінематографічні матеріали; аудіовізуальне, медичне, наукове або інше професійне обладнання до країн-членів без сплати митних зборів та податків або з виставленням заставної на кордоні кожної країни, яка відвідується.

Оскільки окремі елементи правил тимчасового ввезення можуть різнитися в країнах-членах конвенції, варто додатково проконсультуватися з митними органами країни вибуття та прибуття.