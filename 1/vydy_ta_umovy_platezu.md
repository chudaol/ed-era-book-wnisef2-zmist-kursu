# Види та умови платежу

Компанії, що використовують Інтернет для охоплення закордонних споживачів, часто використовують свій сайт для обробки замовлень та прийняття платежів. Платіжні практики варіюють залежно від країни. Тому важливо визначити та включити найбільш поширені платіжні механізми до компоненту обробки замовлень веб-сайту:
<ul type="disc">
<li><b>кредитні картки.</b> Для здійснення B2B трансакцій багато закордонних споживачів використовують кредитні картки для онлайн-закупівель, але кредитні картки не є універсальним методом онлайн-платежів. Щоб запропонувати платіжну послугу кредитною карткою, компанія має відкрити рахунок кредитної картки продавця в банку. Банк оброблятиме трансакції в обмін на винагороду. Компанії мають порівнювати структури таких винагород банків для визначення того, що є більш вигідним для них, з огляду на їхні розміри та кількість очікуваних платежів. Платежі можуть бути швидкими, але кредитні картки мають свої власні ризики. Повернення платежів може бути досить дорогим для онлайн-експортерів. Традиційними причинами повернення платежів є шахрайство, спір щодо якості товару, неотримання товару або неправильна сума, стягнута з картки. Якщо ваша компанія приймає онлайнові трансакції за кредитними картками, ви маєте розуміти політику емітента кредитних карток та вашого банку стосовно повернення платежів та уникнення таких ситуацій;</li>
<li><b>перекази рахунок-рахунок</b> (<i>Account-to-account transfers – A2A</i>). У цих переказах гроші передаються в електронний спосіб між банками покупця та продавця. A2A трансакції пропонують перевагу того, що вони відбуваються в реальному часі й знижують потенціал шахрайства та повернення платежів;</li>
<li><b>перекази людина-людина</b> (<i>person-to-person, P2P</i>). Багато компаній пропонують перекази людина-людина, у яких гроші пересилаються в електронний спосіб третій стороні, що зберігає їх на рахунку продавця. Прикладом провайдера послуг P2P, що проводить міжнародні трансакції, є <i>PayPal. PayPal</i> дає можливість будь-кому, хто має електронну адресу, безпечно надсилати та отримувати онлайн-платежі, використовуючи його або її кредитну картку або банківський рахунок. PayPal також проводить обмін валют, дозволяючи споживачу та продавцю оперувати тією валютою, якій вони надають перевагу. Google Checkout також пропонує подібні послуги.</li>
</ul>