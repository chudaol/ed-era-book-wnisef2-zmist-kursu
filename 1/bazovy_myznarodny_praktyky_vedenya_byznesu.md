<h1 id="базові-міжнародні-практики-ведення-бізнесу">Базові міжнародні практики ведення бізнесу<sup><a href="#fn_31" id="reffn_31">31</a></sup></h1>

Український бізнес має бути обізнаний із базовими практиками для успішних міжнародних продажів. Оскільки культури відмінні, не існує єдиного ділового кодексу. Утім, наведені нижче базові практики є наскрізними для різних культур. Вони допоможуть вашій компанії вести діяльність за кордоном:
<ul type="disc">
<li><b>дотримуйтесь обіцянок.</b> Найбільшою скаргою від іноземних імпортерів в бік українських підприємців є нездатність виконати свої контрактні зобов'язання (наприклад, відвантажити товар, як було домовлено за умовами та термінами – дивіться для прикладу бокс стосовно меду), а також банально приходити на зустріч у домовлений час. Перше замовлення в цьому сенсі є особливо важливим, оскільки воно формує у споживача образ надійного або ненадійного партнера;</li>
<li><b>будьте ввічливими, чемними та дружніми.</b> Важливо уникати надмірної фамільярності або сленгу, що може бути сприйнято неправильно;</li>
<li><b>особисто підписуйте всі листи.</b> Формальні листи є неприйнятними.</li>
</ul>

Зрештою фактор комфорту у спілкуванні з вами та відчуття довіри і симпатії є надзвичайно важливим для встановлення здорового та тривалого ділового зв'язку. 

<blockquote id="fn_31">
<sup>31</sup>. Джерело за посиланням <a href="https://bit.ly/LainoPhoto">bit.ly/LainoPhoto</a> <a href="#reffn_31" title="Jump back to footnote [31] in the text."> ↩</a>
</blockquote>