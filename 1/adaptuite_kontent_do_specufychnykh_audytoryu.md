# Адаптуйте контент до специфічних аудиторій

Що найбільше привертає увагу ваших підписників? Контент, що відповідає їхнім професійним інтересам. Користуючись LinkedIn's Targeted Updates (дописи для цільової аудиторії), ви можете легко спрямувати свій допис цільовій аудиторії. Коли ви створюєте нове повідомлення, ви можете вирішити, чи ділитися ним з "усіма підписниками" (*all followers*) або з цільовою аудиторією. Оберіть другу опцію, щоб надіслати ваш допис підгрупі підписників, з огляду на їхнє географічне розташування, посаду, галузь, розмір компанії або рівень старшинства в компанії. Однак майте на увазі, що нові повідомлення можуть бути "спрямовані" лише у випадку, якщо кількість "відфільтрованих" підписників буде не меншою 100.

<p align="center"><b>Кращі практики орієнтації дописів на цільові аудиторії</b></p>

**Розмір аудиторії має значення.** Обмежтесь одним або двома критеріями відбору для кожного допису для забезпечення того, що він отримає достатню кількість вражень від аудиторії. Занадто сильне звуження обмежує можливість охоплення.

**Залучайте місцеву аудиторію.** Використовуйте цілеспрямовані дописи (*Targeted Updates*), щоб дозволити колегам у регіональних офісах долучати контент, що апелює прямо до ваших існуючих або потенційних місцевих клієнтів.

**Розширюйте свою мережу.** Ніщо так не впливає на сприйняття та поведінку людей, як рекомендації довірених друзів, колег або членів сім'ї. Коли ви робите новий допис на сторінці своєї компанії, ваші підписники можуть уподобати, поділитися або прокоментувати його, посилюючи ваші повідомлення та "ретранслюючи" їх своїм контактам першого рівня. Кожне таке посилення діє як підтримка вашого допису і бренду. Кожна додаткова реакція є шансом для вашої компанії наростити й розвинути зв'язок із членами *LinkedIn*. 

**Заохочуйте використання мережі LinkedIn поза межами сайту.** Тоді, як ваші підписники витрачають багато часу в *LinkedIn*, ваш зв'язок має продовжуватися поза межами сайту також. Додатки (*plugins*) на ресурсі developer.linkedin.com допоможуть вам далі посилити активність членів мережі і перетворити її на підтримку вашого бренду поза сайтом. Наприклад, додаток «Поділитися» (*Share*) дає можливість відвідувачам вашого сайту, що мають облікові записи у *LinkedIn*, ділитися вашими дописами зі своїми мережами контактів. Використання додатку «Поділитися» перетворює кожного відвідувача корпоративного сайту на потенційного поборника вашого бренду.